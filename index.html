<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<meta http-equiv="X-UA-Compatible" content="ie=edge">
	<title>Zdravé mlsání - blog</title>

	<link href="https://fonts.googleapis.com/css?family=Alice|Kaushan+Script&amp;subset=latin-ext" rel="stylesheet">

	<link rel="stylesheet" href="style.css">
</head>
<body>

	<article class="blog">

		<header>
			<h1>Tipy na zdravé mlsání</h1>

			<p class="meta">Anežka Sladká-Zdravá, 17.&nbsp;5.&nbsp;2018</p>
		</header>

		<p>Většina z nás je po svátcích naslazená do zásoby. Ale na druhé straně si tělo zvyklo hřešit a hlásí se vesele o další nášup. Všichni se potřebujeme trošku ukáznit, ale aby to tak nebolelo, je rozumné dopřát si tu a tam nějaký dezert. Vždyť může být z mléka, cereálií a ovoce.</p>

		<div class="tip tip-vlevo">
			<p>Původní článek o zdravém mlsání napsala <a href="http://blog.decodoma.cz/zdrave-mlsani/">Jana</a>.</p>
		</div>

		<p>Přechod k normálnímu režimu by měl být pozvolný. Říkám to upřímně, protože kdykoli jsem nasadila radikální dietu, sice jsem se dokázala zapřít, ale ty rozvírající se nůžky všech chutí mě nakonec střihly. Spadla jsem do propasti představ, v kterých se vznášely plněné věnečky, zmrzlina a všechno ostatní, co tělu scházelo. Soudím, že mnohem rozumnější je sladkou chuť si povolit. Pochopitelně jen v malé míře. Lze přece pojídat křížaly místo cukroví a mléčný pudink místo dortu. Mám to vyzkoušené a funguje to.</p>

		<figure>
			<img src="images/mlsani1.jpg" alt="Dobrůtka">
			<figcaption>Taky se vám sbíhají sliny nad tou nádherou?</figcaption>
		</figure>


		<p>Lehké sladkosti si klidně dopřejte k snídani. Dodají vám energii, a aktivity, které vás po celý den čekají, z vás zase všechno vyženou. Vy ale víte, že jste nestrávili den bez cukru, a nebudete se litovat, že na sladké nesmíte ani pomyslet. Je to dobrá cesta, jak nerovný boj s cukry vyhrát.</p>

		<blockquote>
			Lehké sladkosti si klidně dopřejte k snídani
		</blockquote>

		<p>Superpotraviny se dnes skloňují snad ve všech pádech – jsou totiž módním hitem ve stravování. Můžete si pomyslet, že jde opět jen o „in“ jídlo, na něž za pár let všichni zapomenou, nebo se dokonce ukáže, že účinky nejsou tak závratné. Nic se nesmí přehánět, s tím se ztotožňujeme, ale skvělé vlastnosti superpotravin jsou již prověřené. </p>

		<div class="tip tip-vpravo">
			<p>Spoustu textů k&nbsp;tomuto blogu jsem čerpala i&nbsp;z&nbsp;článku od <a href="https://ladylab.cz/cs/blog/37_superpotraviny-ktere-vas-zjara-nakopnou">Anety</a></p>
		</div>

		<figure>
			<img src="images/mlsani2.jpg" alt="Superpotraviny">
			<figcaption>Mezi superpotraviny patří ořechy a semínka všech druhů</figcaption>
		</figure>

		<p>Pokud jste se rozhodla pro zdravý životní styl, jistě se zaměřujete na pestrou stravu a dostatek pohybu. Superpotraviny by ve vašem jídelníčku neměly chybět. Liší se totiž od běžných potravin tím, že obsahují neobvykle velkou koncentraci důležitých živin, které naše tělo doslova miluje. </p>

		<blockquote>
			Superpotraviny obsahují neobvykle velkou koncentraci důležitých živin
		</blockquote>


		<p>Z mnoha průzkumů, které prováděli zahraniční odborníci na zdravou výživu, vyplynulo, že superpotraviny skutečně podporují zdraví jejich konzumentů. Je ale nutné nezapomínat přitom na potraviny, které označení „super“ nedostaly, nicméně naše tělo je také potřebuje. Řeč je třeba o celozrnných potravinách.</p>


		<h2>Přírodní detox</h2>

		<p>Jaro je ideálním obdobím na detoxikaci. Pokud patříte mezi ty, kteří surfují po internetu nebo navštěvují obchody se zdravou výživou a hledají nejlepší produkty pro očistu těla, zkuste se zaměřit na superpotraviny. Obsahují řadu antioxidačních látek, navíc vašemu tělu naservírují důležité živiny, vitamíny, minerály, proteiny a podpoří vaši imunitu. Některé ze superpotravin, nazývané také superfoods, vás dokonce dokážou nakopnout – dodají energii na cvičení. Zase se o kus přiblížíte tomu, co chcete vidět v zrcadle.</p>

		<figure>
			<img src="images/mlsani3.jpg" alt="Limonády">
			<figcaption>V létě nesmírně osvěží ovocná nebo zeleninová limonáda nebo čerstvé smoothie</figcaption>
		</figure>


		<h2>Oberte keře jako první</h2>

		<p>Nemusíte hned utrácet horentní sumy za reklamní lákadla. Mnohdy stačí udělat pár kroků na zahradu, kde na vás čekají doslova zdravé bomby. Ovocné keře oberte ještě dříve, než skončí v maminčině koláči. Čerstvé ostružiny, maliny, černý i červený rybíz jsou totiž nadupaným zdrojem živin. A pokud je pěstujete na své zahrádce, nemusíte už po superpotravinách pátrat. Máte je totiž přímo u nosu. Na podzim si pak dopřejte každý den hrst vlašských ořechů, které jsou v našich podmínkách také snadno dostupné.</p>

		<div class="tip tip-vlevo">
			<img src="images/mlsani4.jpg" alt="Palačinky">
			<p>Z ovoce açaí se dělají skvělé palačinky!</p>
		</div>

		<p>Lokální superpotraviny prospějí vašemu tělu. Proto je jezte, jak jen to je možné. Zobejte u televize slunečnicová semínka, zamrazte rakytník a pak si z něj dělejte čaj. Někomu vyhovuje jeho kyselá chuť a konzumuje ho jen tak „naostro“. Růžičková kapusta zase nemusí vždycky chutnat jako ze školní jídelny. Když ji krátce povaříte, skvěle si pochutnáte. Kapusta je navíc větší zásobárnou vitamínu C než citron či kiwi. Českou superpotravinou je také medvědí česnek. Dnes si ho snadno vypěstujete na zahrádce i na balkoně v květináči. A nemůžeme opomenout řepu. Dá se upravit na mnoho způsobů – uvařit, upéct, namixovat do zdravých ovocných a zeleninových koktejlů. Výtečně ale chutná i syrová.</p>

		<blockquote>
			Většinou stačí udělat pár kroků na zahradu
		</blockquote>

		<p>Pokud vás odrazuje složitější dostupnost a vyšší cena u suprepotravin nebo si nejste jisti kvalitou zahraničních superfoods v našich končinách, existuje řešení. Na trhu existují produkty, které v sobě skrývají to nejlepší, co v sobě superpotraviny mají. A v jedné tobolce se dají dokonce namíchat s dalšími pomocníky. Třeba açaí v kombinaci s L-karnitinem, zeleným čajem a dalšími specialitkami tvoří silnou kombinaci, jež nastartuje spalování tuků, zatočí se stresem a ještě vašemu tělu pošle dávku antioxidantů.</p>

		<!-- paticka článku -->
		<footer>
			<p>Text vychází z článku <a href="http://blog.decodoma.cz/zdrave-mlsani/">4 tipy na zdravé mlsání</a> a článku <a href="https://ladylab.cz/cs/blog/37_superpotraviny-ktere-vas-zjara-nakopnou">5 a více superpotravin, které vás zjara nakopnou</a>. Fotografie: <a href="https://unsplash.com/">Unsplash.com</a></p>
		</footer>

	</article>

</body>
</html>